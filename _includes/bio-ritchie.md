Ο Dennis MacAlistair Ritchie, γνωστός και ως ο δημιουργός της γλώσσας προγραμματισμού C,
ήταν ένας πολυβραβευμένος επιστήμονας πληροφορικής, και ερευνητής των Bell Labs' Computing
Sciences Research Center του οποίου οι συνεισφορές είχαν παγκόσμιο αντίκτυπο. Το 1967, μετά
την πρόσληψη του στα Bell Labs, ο Ritchie συνεργάστηκε με τον Kenneth Thompson για τη
δημιουργία του λειτουργικού συστήματος UNIX. 50 χρόνια μετά, το UNIX και άλλα λειτουργικά
συστήματα βασισμένα στα UNIX χρησιμοποιούνται μέχρι και σήμερα, από τις μεγάλες υποδομές
υπολογισμού, μέχρι και στα κινητά τηλέφωνα. Το 1972, μετά τη δημιουργία του UNIX, ο Dennis 
Ritchie τελείωσε την υλοποίηση της γλώσσας προγραμματισμού C. Ο λόγος για τον οποίο φτιάχτηκε
η C ήταν για να ξαναγραφτεί το UNIX σε αυτή την καινούργια γλώσσα προγραμματισμού με σκοπό
το να μπορέσει να μεταφερθεί και σε άλλες συσκευές, μιας και το UNIX στην αρχική του μορφή
μπορούσε να τρέξει σε συγκεκριμένο hardware. Η γλώσσα C παραμένει μέχρι και σήμερα μια από 
τις πιο διαδεδομένες γλώσσες προγραμματισμού.
