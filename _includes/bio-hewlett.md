O William Redington Hewlett (Bill Hewlett) ήταν αμερικανός μηχανικός και επιχειρηματίας ο οποίος μαζί με τον φίλο και συνεργάτη του, David Packard, ίδρυσε μια απο τις πιο επιτυχημενες εταιρίες ηλεκτρονικών και υπολογιστών, την Hewlett-Packard Company(HP).

{% include figure image_path="/images/hp2.jpg" caption="William Hewlett" %}

Γεννήθηκε στις 20 Μαΐου 1913 στο Ann Arbor του Μίσιγκαν. Όταν ο Hewlett ήταν μόλις τριών ετών, η οικογένειά του μετακόμισε στην Καλιφόρνια όπου ο πατέρας του δέχτηκε μια θέση καθηγητή στο Πανεπιστήμιο του Στάνφορντ. Αυτό εισήγαγε τον νεαρό Bill σε μια αναπτυσσόμενη και δραστήρια επιστημονική κοινότητα στην περιοχή του Σαν Φρανσίσκο. Παρά το γεγονός ότι ήταν δυσλεκτικός, η παιχνιδιάρικη φύση και η περιέργειά του να καταλάβει πώς λειτουργούσαν τα πράγματα σε συνδιασμό με τον ισχυρό χαρακτήρα του, κέρδισε τον θαυμασμό και τον σεβασμό του διευθυντή του σχολείου ο οποίος ενθάρρυνε αργότερα το Πανεπιστήμιο του Στάνφορντ να τον αποδεχτεί.Ο Hewlett έλαβε το πτυχίο του από το Πανεπιστήμιο του Στάνφορντ το 1934, το μεταπτυχιακό του δίπλωμα στην ηλεκτρολογία από το MIT το 1936 και το πτυχίο του Ηλεκτρολόγου Μηχανικού από το Στάνφορντ το 1939.

Ο Hewlett παρακολούθησε προπτυχιακά μαθήματα που δίδασκε ο Fred Terman, ένας από τους πιο διάσημους καθηγητές του Στάνφορντ, ο οποίος ήταν σε μεγάλο βαθμό υπεύθυνος για τη μετέπειτα ανάπτυξη της Silicon Valley και εκεί γνώρισε τον David Packard.Μαζί με τον Packard, άρχισαν να συζητούν για το σχηματισμό μιας εταιρείας τον Αύγουστο του 1937 καταλήγοντας να ιδρύουν την Hewlett-Packard Company στις 1 Ιανουαρίου του 1939.Το πρώτο προϊόν της Hewlett-Packard το HP Model 200A. Ήταν ένας ταλαντωτής ήχου που χρησιμοποιούνταν για τη δοκιμή εξοπλισμού ήχου που βασίζονταν σε ένα σχέδιο του Hewlett που ανέπτυξε όταν έκανε το μεταπτυχιακό του.Το προϊόν αυτό έφερε στην εταιρεία την πρώτη της επιτυχία όταν η Walt Disney Productions αγόρασε οκτώ από τις συσκευές για να δοκιμάσει τον εξοπλισμό ήχου για την ταινία κινουμένων σχεδίων Fantasia (1940).

{% include figure image_path="/images/hp3.jpg" caption="Ο HP 200A ήταν ένας ταλαντωτής που χρησιμοποιήθηκε για τη δοκιμή εξοπλισμού ήχου. " %}

Μετά από την υπηρεσία του στο Σώμα Σημάτων Στρατού των ΗΠΑ κατά τη διάρκεια του Β' Παγκοσμίου Πολέμου, ο Hewlett επέστρεψε στην HP το 1947 και έγινε αντιπρόεδρος ενώ το 1964 έγινε πρόεδρος, θέση που διατήρησε μέχρι το 1977.Η εταιρεία επεκτάθηκε γρήγορα και το 1968 παρήγαγε τη πρώτη επιτραπέζια επιστημονική αριθμομηχανή, την HP 9100A.Αν και ήταν πραγματικά επιτραπέζιος υπολογιστής, ονομάστηκε επιτραπέζια αριθμομηχανή επειδή ο Hewlett είπε πως εάν τον είχαν ονομάσει υπολογιστή, θα είχε απορριφθεί από τους γκουρού υπολογιστών των πελατών τους, επειδή δεν έμοιαζε με IBM. Το 1972 ακολούθησε η HP-35 που ήταν η πρώτη επιστημονική αριθμομηχανή τσέπης και η πρώτη επιστημονική αριθμομηχανή τσέπης στον κόσμο με τριγωνομετρικές και εκθετικές συναρτήσεις.Ο μίνι υπολογιστής HP 3000 παρουσιάστηκε την ίδια χρονιά.Ο HP 9000 παρουσιάστηκε το 1982. Έπειτα ήρθε η δημιουργία του HP 150 Touchscreen Computer που ήταν και το πρώτο προϊόν της Hewlett-Packard που διαφημίστηκε στην τηλεόραση με την οθόνη για τον HP 150 να περιέχει μία από τις πρώτες χρήσεις της τεχνολογίας οθονών αφής.Λίγο αργότερα, η HP έγινε ακόμη πιο γνωστή το 1984 με τον εκτυπωτή laser-jet.
Ο Hewlett διετέλεσε Διευθύνων Σύμβουλος της HP (1969–78), πρόεδρος της εκτελεστικής επιτροπής (1977–83), αντιπρόεδρος του διοικητικού συμβουλίου (1983–87) και επίτιμος διευθυντής από το 1987.Ο Hewlett παρείχε πολλές τεχνικές καινοτομίες για τα προϊόντα της HP και μαζί με τον Packard προώθησαν ένα καινοτόμο στυλ διαχείρισης που έδινε έμφαση στη δημιουργικότητα, την ευελιξία και την ομαδική εργασία που ονομάστηκε HP Way. Όλος ο κλάδος των υπολογιστών και οι επιχειρηματικοί οργανισμοί παγκοσμίως ωφελήθηκαν άμεσα από τα προϊόντα και την καινοτομία που εισήγαγε η εταιρία Hewlett-Packard.

{% include figure image_path="/images/hp1.jpg" caption="HP-35" %}

Στην προσωπική του ζωή, είχε ένα ευρύ φάσμα εξωτερικών ενδιαφερόντων και χόμπι, τα περισσότερα από αυτά βασισμένα στην αγάπη του για την ύπαιθρο.Ήταν βοτανολόγος μερικής απασχόλησης, καταξιωμένος ορειβάτης, σκιέρ και ψαράς. Μαζί με την πρώτη του σύζυγο Φλόρα, με την οποία είχε αποκτήσει 5 παιδιά, το 1966 ίδρυσαν το Ίδρυμα William and Flora Hewlett, το οποίο έκανε κληροδοτήματα σε πολλούς περιβαλλοντικούς, καλλιτεχνικούς, εκπαιδευτικούς και κοινωνικούς σκοπούς

Ο William Hewlett μαζί με τον συνεργάτη του David Packard, έλαβε πολλά βραβεία και τιμητικές διακρίσεις κατά τη διάρκεια της σταδιοδρομίας του, συμπεριλαμβανομένου του μετάλλου The IEEE Founder's Medal το 1973.Αργότερα. το 1983 τιμήθηκε με το Εθνικό Μετάλλιο της Επιστήμης, το υψηλότερο επιστημονικό βραβείο στις Ηνωμένες Πολιτείες. Πέθανε από καρδιακή ανεπάρκεια στο Πάλο Άλτο της Καλιφόρνια, στις 12 Ιανουαρίου 2001.
